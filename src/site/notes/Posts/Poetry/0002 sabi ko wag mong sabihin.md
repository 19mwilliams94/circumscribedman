---
{"dg-publish":true,"permalink":"/Posts/Poetry/0002 sabi ko wag mong sabihin/"}
---

# sabi ko,"â€™wag mong sabihin."

kaya ko rin naman e
na makipagtitigan sa salamin
nakatatakot lang ulit mahulog sa
hindi ko kilala, at sa hindi na kita
namumukhaan, sa lumipas
na daan-daang repleksyon
ng mga tayo na nakikipagtitigan
sa aparisyon ng ikaw at ako 
lang naman ang hindi makatatagal

sa lumalabong postura
na patay kung tumingin
sa binakat mong bungo
na umiimpis ang pisngi
sa biniyak na tuyong labi
na pinagtitiim ang mga ngipin

habang nakapikit akong itinutulog
ang lahat ng pwede mong sabihin
sa panaginip kong himlayan mo
ng mga bangungot, kung gising

naririnig mo pa ba ang katahimikan 
ng ikaw, at ng oras sa pagitan
ng ako, at ng mga nakalimutan
kumikitid, na espasyong salamin

na hindi mo mapagkakamalian
pero hindi mo rin maitatama
nang nakikipagtinginan lang
sa mga kaya naman aminin

#poetry/TL #written 